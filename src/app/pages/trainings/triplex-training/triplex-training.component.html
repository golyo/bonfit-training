<div class="container myself">
  <h2>TripleX tréning</h2>
  <div class="jumbotron">
    <p class="lead">FÁJ A DEREKAD?</p>
    <p class="training-extra-info">
      	reggeli felkelés
	irodában/ kocsiban ülés
	sorban állás
	nehéz dolgok emelése
	tüsszentés
      HALLOTTAD MÁR?
      „Tanuljon meg együtt élni a fájdalommal.”
      „Önnek nincs semmi baja, pszichológusra van szüksége.”
    </p>
  </div>

  <div class="jumbotron">
    <p class="lead">FELEJTSD EL A DERÉKFÁJÁST!</p>
    <p class="training-extra-info">
      Legyen újra fájdalommentes gerinced és szabad mozgásod!

      A reggeli szenvedés a múlté!
Nem úgy kelsz ki az ágyból, mint akin átment az úthenger!

      Nem gond többé a hosszú gyaloglás, sorban állás!
Jöhet a többórás városnézés, bevásárlás!

      Bátran utazhatsz akár több száz km-t!
Autóban, buszon, repülőn sem lesz probléma sokat ülni.
    </p>
  </div>

  <div class="jumbotron">
    <p class="lead">MINŐSÉGI MOZGÁS = EGÉSZSÉGES GERINC!</p>
    <p class="training-extra-info">
      A TripleX Training® 3 lépcsős programja az alapoktól építi fel újra a helyes mozgásmintákat.
      1. A gerinc működését, stabilitását befolyásoló ízületek, területek mobilizálása
Ha egy ízület nem kellőképpen mobil, egy másik ízület vagy éppen a gerinc próbálja a kieső mobilitást pótolni. Ez a kompenzáló mozgás észrevétlenül írja át az idegrendszerben a helyes mozgásmintákat. A téves minták pedig, mint egy nem megfelelően elhelyezett alkatrész egy gépben, előbb-utóbb károsítják az ízületeket, többek között a gerinc ízületeit is, ami már egyenes út a fájdalomhoz.
      2. A lumbális (ágyéki) gerinc stabilizációja
A derék és medence körüli izomzat feladata, hogy a mindennapi és sportmozgásaink során csakúgy, mint a váratlan helyzetekben stabilan tartsák a törzset, a csigolyák nemkívánatos elmozdulásainak megakadályozására.
A tréning ezen részének a célja nem az izmok erősítése, hanem az idegrendszeri szabályozás újraprogramozása. A mozgásos „szoftver” újratervezésével biztosítjuk, hogy gerincünk biztonságban legyen minden pillanatban.
      3. A helyes mozgásminták (újra) tanítása
Ha minden terület felszabadult a gátlás alól és a stabilitás is teljes, indulhat a helyes mozgásminták kialakítása és begyakorlása. Ezek a mindennapi életből vett minták „tornatermi” változatai, mellyel felkészítjük a testet arra, hogy a jövőben már minden egyes mozdulatunk gerincbarát és egészséges legyen, fájdalommentes, teljes életet élhessünk.</p>
  </div>
</div>

