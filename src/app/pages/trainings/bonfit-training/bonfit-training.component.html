<p>BonfitTraining - Funkcionális edzés

Manapság sokszor halljuk, olvassuk azt a szót, hogy funkcionális edzés, de elég kevesen tudnának válaszolni arra, hogy mit is takar valójában. Sokunknak csak egy divatos kifejezést jelent, de ennél sokkal több áll a háttérben. A funkció szó jelentése működés, rendeltetés, így következtethetünk arra, hogy a tréning megtanít bennünket testünk „rendeltetésszerű” használatára. 
A funkcionális tréning lehetőséget ad arra, hogy a természet adta, és az evolúció által kialakult mozgásunkat tökélyre fejlessze, illetve a rosszul berögzült mozgásmintáinkat újra programozza.  

Mi is az a mozgásminta? 
Egyik alapvető szemlélete, hogy az emberi testet egy egészként kezeli. Célja, hogy összetettebb, komplexebb gyakorlatokkal egyszerre mindig több izomcsoportot, dolgoztasson meg. Mozgásanyagát a mindennapi élet során elõforduló természetes mozgások, azaz támaszok, cipelés, guggolások, emelések, húzó és toló mozgások variációi képezik elsősorban. Pl. Hason fekvésből a fekvőtámaszhoz hasonló mozdulattal kelünk fel, vagy egy nehezebb tárgyat úgy veszünk fel a földről, mintha Deadlift-et, azaz elemelést csinálnánk, és persze a guggolás is a mindennapjaink része. A gyakorlatok nagyon sokfélék, sőt, összetett variációik is léteznek. 

Milyen hatással van szervezetünkre a tréning?
A BonfitTraining komolyan igénybe veszi a keringési rendszert, így javul az állóképesség. Az edzés felépítésének köszönhetően fejlődik a koordináció és a stabilitás, javul a kondíció, az izomerő és az erőállóképesség rohamosan fejlődik, az ízületek mozgástartománya egyre nagyobb lesz, És mindezek mellett aktívan játszik szerepet az izom és a test formálásában is! 

Mire számíthatsz az edzésen?
Az edzések többnyire saját testsúlyos gyakorlatokra épülnek változatos eszközhasználattal kombinálva. Ezek a TRX, Bosu, Fitt ball, Kettlebell, súlyzók, Gumikötelek, szalagok, Rope kötél, Plyobox, stb. Nincsen két egyforma edzés. Nagy hangsúlyt fektetek a prevencióra, ezen belül az ízületek és a gerinc védelmére. Így minden edzésen találkozhatsz a mobilizációval és a core-stabilizációval, illetve az erősítő blokk mellett a sztrecsing is minden edzés végén jelen van.

Mivel nyújt neked többet a BonfitTraining?

	Kiscsoportos foglalkozás, ahol mindenki megkapja a megfelelő figyelmet és szakmai támogatást.
	Preventív szemléletű, nem a mennyiségre, hanem a minőségre fókuszál.
	Csoportos, de azon belül mégis egyénre szabott.
	A megfelelő és egészséges fejlődés érdekében egymásra épülnek az edzések (kezdő, középhaladó és haladó csoportok)
	Családias hangulat
</p>
